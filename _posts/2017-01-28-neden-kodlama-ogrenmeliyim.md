---
ID: 23
post_title: Neden kodlama öğrenmeliyim?
author: Midori Kocak
post_excerpt: ""
layout: post
permalink: >
  http://www.meraklibilisimci.com/neden-kodlama-ogrenmeliyim/
published: true
post_date: 2017-01-28 03:55:42
---


<figure>

<img src="https://meraklibilisimcihome.files.wordpress.com/2017/01/de702-1ygrkhgy1ymdtid6ulsgqjw.png">
</figure><p>Kodlama resim yapmak gibidir demiştim. Bu sorunun da cevabı neden resim yapmayı öğrenmeliyim? Neden bir hobi edinmeliyim? Ya da, şu yaşımdan sonra neden yeni bişiler öğrenmeliyim ki? gibi sorulara verilecek cevaplardan farklı değil aslında ama yine de ben tek tek yanıt vermeye çalışayım.</p>
<h4>1. Herkes Programlama öğrenebilir</h4>
<p>2011 yılında Machester’da bir yazılım konferansında bize seminer veren konularında baya ağır bilgiye sahip efsane şahıslara “Bu işe neden başladınız?” diye sormuştum. Elemanın biri “Ben Starbucks’ta barista’ydım. (Kahve koyan eleman) Bir arkadaşım bu işten iyi para yapıyordu, ben de merak ettim öğrendim.” diye cevap vermişti. Hala aklıma geldikçe anlatıyorum. Bu eleman şimdi Kanada’nın büyük yazılım şirketlerinden birinde baş yazılımcı. Öğrendiği herşeyi paylaştığı harika bir blogu var. O konferansta ben dahil bir sürü yazılım mühendisi, bu arkadaşın cevabıyla, tabiri caizse göt olmuştuk, hala unutmuyorum. Adam yazılımcı değil, alakası yok ama öğrenmek istiyor, kafaya koyuyor ve alanında en büyük uzman oluyor. Demek ki isteyince herkes programlama öğrenebilir.</p>
<h4>2. Çünkü, birşeyler yaratmak en güzel mutluluk kaynağı</h4>
<figure>

<img src="https://meraklibilisimcihome.files.wordpress.com/2017/01/9f120-19ipvxvn8ysl2x4vjxfooba.jpeg">
</figure><p>Kodlama işi resim yapmak gibi diye ikide birde söylüyorum. Bir kişi hayatı boyunca hiç resim yapmamış da olsa, doğru teknikleri öğrenir ve pratik yaparsa, güzel resimler yapabilir. Bu yüzden yazılarda Bob Ross’un resimlerini kullanıyorum. Başta bomboş tuvali yarım saat arka plan renkleriyle doldurmak, fırçayı tutmak gibi sıkıcı işlerden sonra, doğru teknikleri öğrenerek, “Şuraya minik bir ev yerleştirelim”, “Şuraya ceylanların su içtiği minik bir nehir çizelim” aşamasına geçiliyor. Bu şekilde resim çizmeye başladıktan sonra, bir şeyler yaratmaktan alınan keyif paha biçilemez ve verilen tüm emeklere değiyor. Tabii ki, herkes Rembrandt veya Van Gogh olmak zorunda değil, ama olabilirsiniz de.</p>
<h4>3. Kazancı gayet iyi</h4>
<figure>

<img src="https://meraklibilisimcihome.files.wordpress.com/2017/01/8db4b-13tzkwrtftoq02ycfouyylw.jpeg">
</figure><p>Gerçekten öğrenmekten ve kendinizi geliştirmekten vazgeçmezseniz, sıralama, arama, veri yapıları gibi temel konuları iyice öğrenirseniz, nesne yönelimli programlamayı uygularsanız programlama işinde çok para var. Özellikle mobil uygulama geliştirme çok revaçta. En kötü mobil uygulama geliştirme işi 10bin euro’lardan başlıyor. <a href="http://www.formotus.com/14018/blog-mobility/figuring-the-costs-of-custom-mobile-business-app-development" target="_blank" rel="noopener noreferrer">Şu linkte</a> maliyetleri hesaplamak için araçlar var. Üstelik freelance, home-ofis, yani 9–6 iş ortamına mahkum olmadan çalışabilme avantajları var. İyi bir çevreniz, alanınızda güzel bir itibarınız (blogunuz, açık kaynaklı yazılımlara katkınız vb.) varsa, yazılımcı kazançları gayet yüksek. Yeter ki, bedavaya çalışmayın. (Not: Bu konuda da bir yazı yazmak lazım.) Özellikle, facebook, google, amazon, microsoft gibi büyük firmalar diploma vb. aramıyorlar. Yukarıda bahsettiğim sıralama ve arama, veri yapıları gibi temel konuları çok iyi bildiğinizde çok iyi maaşla, vize desteğiyle sizi transfer etmek için yarışıyorlar. (Bu konuda <a href="https://www.hackerrank.com/" target="_blank" rel="noopener noreferrer">hackerrank</a> sitesini öneririm.)</p>
<h4>4. Kimse sizi kandıramaz</h4>
<figure class="wp-caption">

<img src="https://meraklibilisimcihome.files.wordpress.com/2017/01/45766-1yhcx7bmxblj5ghbwexzama.jpeg">

<figcaption class="wp-caption-text">Çaresiz yönetici kadrosu</figcaption></figure><p>Kodlama bilen kişilerde gördüğüm en büyük gıcıklık bilgilerini paylaşmaktan kaçmaları. Bunun egoistlik, iş kaybetme korkusu gibi saçma sapan sebepleri olabilir. Hatta bazı kodcuları evimin kapısından içeri sokmam. Soruna cevap vermez, günaydın demez, bilerek yanlış bilgi verir, kötü rekabet eder vb. Çoğu yalan söyler. Örneğin yazılımla uğraşan bir şirkette yönetici ekipteyseniz, kodcularla uğraşmak baş ağrıtabilir. Bu absürd, gelişmemiş insan türüne muhtaç olmamak için ve “memory çok şişti, ondan hata oldu, bug çıktı” gibi yalanlara aldanmamak “E adam gibi veri yapısı oturtaydın” diye cevabı yapıştırmak için temel de olsa kodlama öğrenmekte yarar var.</p>
<h4>5. Çılgın paralar dökmeye gerek yok. El kadar bilgisayar yeter</h4>
<figure>

<img src="https://meraklibilisimcihome.files.wordpress.com/2017/01/6afe5-1r5u-wtdroyzt1zigsfdkaw.jpeg">
</figure><p>Kodlama yapmak için <a href="http://www.samm.com/raspberry-pi-3.html" target="_blank" rel="noopener noreferrer">35$’lık Raspberry Pi bilgisayar</a> yeter. Öyle ahım şahım bilgisayarlara deli paralar akıtmanıza gerek yok. Hatta bilgisayarın kaynakları kısıtlı olduğunda yapacağınız yazılımın performansına da dikkat etmiş olursunuz ki, bu da sizin diğer kodculardan ayrılmanızı sağlar. İhtiyaç duyacağınız bir çok araç, açık kaynaklı yazılım geliştirdiğinizde ücretsizdir. İnternette dünya kadar kaynak ücretsiz bir şekilde önünüze serilmiş vaziyettedir. BilgeAdam vb. gibi dershane usülü eğitim veren ticari kurumları tavsiye etmiyorum. Bunun yerine, youtube üzerinden videolu anlatımlar, piyasada insan gibi konuşan, dilinden kolayca anlayacağınız kitaplar mevcut. (<a href="http://seckin.com.tr/kitap/911934237" target="_blank" rel="noopener noreferrer">Mesela benim kitabım</a>, di mi ama?) İngilizceniz de varsa, ki kesinlikle olmalı, internette istediğiniz teknolojiyi öğrenmek için ulaşamayacağınız kaynak yok. Tüm insanlığın bilgisi elinizin altında. Kodlama yapmak, hali hazırda bir sanat olduğu, standartları tam oturmadığı için, alanda çalışmak için bir diplomaya sahip olmak zorunda da değilsiniz. Mesela, diş hekimliği fakültesi olmadan diş çekemezsiniz, ya da makine mühendisi değilseniz, doğalgaz tesisatı kuramazsınız, ancak böyle kısıtlamalar kodlama alanında yok. Bu aslında, biz bilgisayar, yazılım mühendisleri için kötü bir durum. Ancak bilgisayar bilimleri şunun şurasında 50 yıllık bir bilim dalı olduğu, ve halen bilimsel standartları oturmadığı için, sanat dalı olarak düşünülebildiği için, kodlama sanatını iyi bilen birisi gayet bu alanda profesyonelce çalışabilir.</p>
<h4>Sonuç</h4>
<figure>

<img src="https://meraklibilisimcihome.files.wordpress.com/2017/01/5c429-1a4n2tiphbxjivjcd4eg5-g.jpeg">
</figure><p>Sonuç olarak, yeni şeyler öğrenmekten keyif alıyorsanız, bir şeyler yaratmak hoşunuza gidiyorsa, yeni bir meslek edinmeye ve bu alanda çalışma ve para kazanma olanakları size cazip geliyorsa kesinlikle ama kesinlikle kodlama öğrenmelisiniz.</p>
<hr>

<figure class="wp-caption">

<img src="https://meraklibilisimcihome.files.wordpress.com/2017/01/ad720-14uozfs7kywroi5ep-uyz5g.jpeg">

<figcaption class="wp-caption-text"><em>Projelerle PHP 7</em></figcaption></figure><p><em>Ben </em><a href="http://mtkocak.net" target="_blank" rel="noopener noreferrer"><strong><em>Mutlu Koçak</em></strong></a><em>, Bilgisayar Mühendisiyim, ZCPE Sertifikasına sahibim ve “</em><a href="https://www.seckin.com.tr/kitap/911934237" target="_blank" rel="noopener noreferrer"><em>Hiç Bilmeyenler İçin İnternet Programlamaya Giriş — PHP 7</em></a><em>” adlı kitabın yazarıyım. Kitabım: </em><a href="https://www.seckin.com.tr/kitap/911934237" target="_blank" rel="noopener noreferrer"><em>https://www.seckin.com.tr/kitap/911934237</em></a><em><br>Özgeçmişim: </em><a href="http://represent.io/midorikocak.pdf" target="_blank" rel="noopener noreferrer"><em>http://represent.io/midorikocak.pdf</em></a><em> <br>Websitem: </em><a href="http://mtkocak.net" target="_blank" rel="noopener noreferrer"><em>http://mtkocak.net</em></a></p>