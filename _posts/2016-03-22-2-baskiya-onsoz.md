---
ID: 91
post_title: 2. Baskıya Önsöz
author: Midori Kocak
post_excerpt: ""
layout: post
permalink: >
  https://www.meraklibilisimci.com/2-baskiya-onsoz/
published: true
post_date: 2016-03-22 13:27:44
---



<figure>

<img src="https://meraklibilisimcihome.files.wordpress.com/2016/03/e993d-1jbwmt0pm2zpdl97rasr7nq.jpeg">
</figure>

<p>2016 yılının Mart ayında, karanlık zamanlardan geçiyoruz. Ülkemizde ve dünyada insanlar ölüyor, savaşlar yüzünden çocuklar yaşamını yitiriyorlar. Barış haykırışlarımız rüzgara karışıyor ve havada savruluyor.</p>
<p>Böyle bir ortamda umudu kaybetmek çok mümkün. Mutsuz olmak çok kolay. Ancak mutlu olmak da öyle. Tüm acılar geçiyor, tüm mutluluklar da geçiyor. Okulu bitirince mutlu olacağım, kitabı bitirince mutlu olacağım, çocuklar okuyunca mutlu olacağım derken, mutlu olmayı sürekli erteliyoruz. Şu zamana kadar anladığım tek şey, mutluluğun küçük şeylerden gelmesi gerektiği. En çok sevineceğimizi düşündüğümüz mutluluk bir hafta sürüyor. Ancak minik mutluluklar her yerde. Yağmurdan sonraki toprak kokusu, yardım ettiğim öğrencinin gözlerindeki ışık, çalıştırdığım minicik kod beni mutlu ediyor.</p>
<p>Ben umudumu sayılara ve bilime bağladım. Hayattaki tek amacım bilgimi paylaşmak, birilerine yardım etmek ve insanlığa katkı yapmak. Biliyorum ki bilim, kanıt ve deneyler üzerine kurulu olduğu için, birilerinin hayatına dokunacak. Size tavsiyem, her zaman, bilimin saygı gördüğü yere gidiniz. İngilizce bilmiyorsanız, ingilizce öğreniniz. Yurtdışına çıkabiliyorsanız, çıkınız. Kimsenin emeğinizi düşük ücretlerle, fazla mesailerle ve mobbinglere sömürmesine izin vermeyiniz. Cesur olunuz, çünkü cesur olan kişinin Allah (Tanrı, Güç, Buda, vs.) yolunu açar. Çok uzun süre işsiz kaldığım halde, işsiz olduğum zamanlarda Biçda (<a href="http://www.bilisimcalisanlari.org" target="_blank">http://www.bilisimcalisanlari.org</a>) ile verdiğim eğitimler sayesinde bu kitabı yazdım. Daha sonra ise verdiğim eğitimler sayesinde bilgimi geliştirdim ve Türkiye’de değil ama yurtdışında iş buldum.</p>
<p>Asla kimseye makamı için, sıfatları, için patron veya başkan oldukları için kendinizi ezdirmeyin. Her zaman otorirteye karşı olunuz, bilginizi artırınız ve herşeyi sorgulayınız. Bilim yolu zorlu bir yoldur. Tıkanacağınız, kendinizi yetersiz göreceğiniz zamanlar olacaktır. Ancak bilin ki karanlığın en yoğun olduğu zaman, güneşin doğacağı andır.</p>
<p>22 Mart 2016 / Prag</p>
<p>Satın almak için: <a href="http://www.seckin.com.tr/kitap/n/921212199/title/projelerle-php-mutlu-kocak.html" target="_blank">http://www.seckin.com.tr/kitap/n/921212199/title/projelerle-php-mutlu-kocak.html</a></p>