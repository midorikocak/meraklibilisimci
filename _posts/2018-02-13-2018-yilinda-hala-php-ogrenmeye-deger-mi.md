---
ID: 117
post_title: >
  2018 yılında hala PHP öğrenmeye
  değer mi?
author: Midori Kocak
post_excerpt: ""
layout: post
permalink: >
  https://www.meraklibilisimci.com/2018-yilinda-hala-php-ogrenmeye-deger-mi/
published: true
post_date: 2018-02-13 21:46:08
---


[embed]https://dev.to/mporam/is-php-relevant--1np[/embed]
<p><a href="https://dev.to/mporam" target="_blank">Dev.to</a> platformunda <a href="https://twitter.com/MPOram" target="_blank">Mike Oram</a> tarafından yayınlanan “<a href="https://dev.to/mporam/is-php-relevant--1np" target="_blank">Is PHP relevant</a>?” adlı yazının Türkçe çevirisidir.</p>
<p>Bana akademisyenler, iş başvurusu yapanlar hatta diğer geliştiriciler tarafından en sık sorulan sorulardan biri “Neden PHP öğretiyorsun?” hatta bazen “PHP ölü bir dil değil mi?” sorusudur.</p>
<p>En başından bu konuda gayet açık olayım. PHP ÖLÜ BİR DİL DEĞİLDİR.</p>
<p>2017 yılının aralık ayında, PHP internette server tarafında kullanılan programlama dillerinin <a href="https://w3techs.com/technologies/overview/programming_language/all" target="_blank">%83'ünü oluşturuyordu</a>. Bu sonucu PHP tabanlı WordPress gibi içerik yönetim sistemlerine borçluyuz, ama bu hazır içerik yönetim sistemlerini bu orandan çıkarsak dahi, <a href="https://w3techs.com/technologies/overview/programming_language/all" target="_blank">PHP web’in %54'ünden fazlasına güç vermekte.</a> Zaten, aşağıdaki grafiğe bakarsanız, PHP’nin market payı 2017 yılında gayet tutarlıymış hatta artış göstermiş.</p>
<figure>

<img src="https://meraklibilisimcihome.files.wordpress.com/2018/02/f9a18-1lvc_lgzjoi9sbpj8dxcdrq.png">
</figure><p>Eylül ayında ‘IT endüstrisi için uygun’ yetenek ve teknolojiler hakkında bir blog yazısı yazmıştım. O blog yazısını yazdığım sırada, PHP ve Javascript iş pazarında açık ara aranan özelliklerdendi. Hala da böyledir. Tesadüfi olmayan bir şekilde, akademide en çok vakit ayırdığımız iki dil de PHP ve JavaScript’tir.</p>
<p>Şimdi, yeni programcılara en çok öğretilen diğer dillerin kullanım istatistiklerine bir göz atalım. Üniversiteler Java veya C’ye odaklanmaya yatkınlar. Bunun sonucunda bir çok girişim uygulamalarını bu dilleri kullanarak geliştirmekte. Tüm bu çabaların sonucunda Java server tarafındaki uygulamaların<a href="https://w3techs.com/technologies/overview/programming_language/all" target="_blank"> %2.5'una güç veriyor.</a> C hiç bir yerde görülmemekle beraber, bazen üniversitelerde öğretilen ASP.NET %14.2 oranına ulaşabilmiş. Programlama workshoplarında en popüler olan Python, Ruby veya sunucu tabanlı JavaScript dillerinin hepsini birden topladığımıza, internettin sadece %1.2'sine güç verebilmişler. Sunucu taraflı JavaScript (node.js) <a href="http://www.zdnet.com/article/javascript-explodes-on-the-server-side-with-the-growth-of-node-js/" target="_blank">en hızlı artan</a> sunucu taraflı teknoloji olmasına rağmen halen az kullanılıyor ancak tabiiki öğrenilmeli. (Biz akademik takvimimizde Node.js öğretmeye 1 hafta ayırıyoruz)</p>
<p>Techrepublic kısa bir zaman önce 2018 yılında öğrenilmesi gereken “top” dilleri sıraladığı, PHP ve JavaScipt’in ilk 6 ya girdiği, PHP’nin 2017 yılında 9'unculuktan 6'ncılığa yükseldiği <a href="https://www.techrepublic.com/article/7-programming-languages-that-every-developer-should-learn-in-2018/" target="_blank">bir makale</a> yayınladı.</p>
<p>Peki neden bir sürü kişi PHP’nin uygunsuz ya da ölü bir dil olduğunu iddia ediyor?</p>
<p>Bunun, benim gördüğüm iki ana nedeni var. Birincisi, bu geliştiriciler arasında dolaşıp duran bir söylentiden ibaret. PHP, ilk zamanlarında görece olarak yavaş, nereye gittiği belli olmayan ve bir sürü tutarsızlığa sahip bir dildi. Yıllar boyunca PHP bayağı bir gelişti, hatta 2009 yılında 5.3 sürümünün yayınlanmasından beri, eski şikayetlerin çoğu düzeltildi. En son sürüm (7.1) son derece hızlı, modern ve güçlü bir şekilde nesne yönelimliliğe odaklanan bir dildir.</p>
<p>İkincisi, PHP esnek ve “loosely typed” yani kesin tür belirtilmemiş bir dildir. Bu, metin editörünü açıp hızlı yazılım geliştirmeye olanak verse de, kolayca kötü kod üretmeye de yol açmakta. Yani kendi başarısının bir kurbanı olduğunu söyleyebilirsiniz. Ancak, düzgün bir şekil yazıldığında, ve DRY, SOLID ve MVC gibi (bizim de akademide öğrettiğimiz) metodolojiler kullanıldığında, PHP gerçekten güçlü, iyi bir çeşitliliğe sahip, bir çok şeyleri sunabilecek hızlı bir dildir.</p>
<p>Yani, PHP ölmedi. Her dilde olduğu gibi kendine özgü kusurları olsa da, bırakalım istatistikler bizim yerimize bu iddialara cevap versin.</p>